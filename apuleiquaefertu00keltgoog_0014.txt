11

At alia ex rebus ipsis collegit argumenta, quae fortasse illis
erunt graviora. De ratione qua loci Polemoniani ab auctore lau· ι
dantur, supra diximus ¹), quae licet post Apuleium scripsisse inter·
pretem luculentissime testetur, tamen ad saec. 1va descendere
minime cogit.

Idem dicendum est de forma insolita celtus2) p. 109,14 bis
adhibita, quam fateor abhorrere ab optima latinitate, cur vero
familiarem esse earn saeculo quinto vel exeunti quarto existimemus,
non assequor. Ceterum facillime existere poterat ex graeca Κελτοί,
quam ut alii ita Adamantius (i. e. Polemo, fons Anonymi) p. 4¹1
ipse exhibet. -

’ Ac ne ea quidem quae de opinione, quam habet de rebus
divinis auctor, profert Maierus p. 21, magni momenti sunt. Nam
exeo, quod minus interdum definite Anonymus loquitur p. 129, 17
alternitas, 117,19 divinitus, 169,2r divinus, 153, 5 deus, non
christianum fuisse interpretem, sed hoc tantum colligemus eum de
dis fere idem sensisse ac multis iam ante eum saeculis Platonem,
Aristotelem, Stoicos Paganitatem auctoris 121, 20: non ab in-
iuria hommum vel deorum fri oculi abstinebunt satis convincunt.

Sed haec hactenus. Quoniam argumenta priorum quantulum
valeant, satis ostendisse mihi videor, nunc quid ipse de quaestione
censeam, fusius proferre in animo est.

Nihil igitur subsidiis extrinsecus allatis proficimus, seduna
fere ansa ad quaestionem diiudicandam restat sermo auctoris, ad
cuius pervestigationem eo acrius accingemus, quo magis in dies
cum aliorum tum Woelfflini studiis clarescit, quae fuerint fata
linguae latinae vel post argenteam aetatem, quas vias et per quas
vicissitudines percurrerit, priusquam in romanicos quas vocant
linguas deflexit. Maierus igitur quod ex sermonis indiciis de
aetate concludere conatus est, sane recte fecit. Sed ille incohavit
tantum rem, non expedivit, cum illorum copias nondum satis ad·
hibere potuerit, argumentandi genere utatur, quod saepe careat
via ac ratione, libelli naturam neglexerit.

¹) p. 8. 9. cf. Maier, p. 22.

²) Maier, p. 21. Celtus nomen proprium semel in C. I. L. 11. 11. 755 occurrit,
Est titulus Alcantarae inventus. De tempore nil constat,

 

